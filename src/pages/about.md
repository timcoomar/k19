---
title: 'Πάρε την αλληλεγγύη στα χέρια σου'
permalink: '/about/index.html'
---
Η έμπρακτη αλληλεγγύη και η αλληλοβοήθεια είναι ο πιο σίγουρος δρόμος για την ασφάλειά μας και την καλύτερη εγγύηση της ύπαρξης. Τα μέτρα αυτοπεριορισμού για τη μείωση της δυναμικής της εξάπλωσης του COVID-19 έχουν σημασία μόνο όταν βασίζονται στην ηθική και την πρακτική της κοινωνικής αλληλεγγύης και της συλλογικής φροντίδας. Δε χρειαζόμαστε ούτε απαγορεύσεις και περιστολή κοινωνικών ελευθεριών από την κρατική εξουσία, ούτε να μας κουνάει το δάχτυλο η κυβέρνηση περί ατομικής ευθύνης για να μας χρεώσει την υγειονομική κρίση και κάθε αδυναμία της.

Η συνθήκη που δημιουργείται με την πανδημία του COVID-19 αποδεικνύει πως μόνο με βαθιά ματιά η μία στον άλλον, μόνο αν κατανοήσουμε πως η υγεία του κάθε ανθρώπου είναι η υγεία όλων τότε θα μπορέσουμε να χτίσουμε τις συλλογικές μας αντιστάσεις και απέναντι στην πανδημία αλλά και απέναντι στους κυρίαρχους, δυναμώνοντας το αίτημα για δημόσια δωρεάν υγεία.

Είμαστε όλες/οι συνδεδεμένοι από τον COVID-19 και είμαστε όλες/οι μαζί σε αυτό. Γνωρίζουμε, κατανοούμε και ακολουθούμε όλους τους κανόνες υγιεινής και ασφάλειας, όπως έχουν ανακοινωθεί και ανανεώνονται από τον Παγκόσμιο Οργανισμό Υγείας (WHO), το Ευρωπαϊκό Κέντρο Πρόληψης και 

Ελέγχου Νόσων (ECDC) και τον ΕΟΔΥ. Δημοσιεύουμε και ακολουθούμε τον Οδηγό Ασφαλών Πρακτικών του Συντονισμού που εμπεριέχει όλες τις παραπάνω οδηγίες.

Αναλαμβάνουμε τη βοήθεια με τις αγορές σε τρόφιμα και είδη πρώτης ανάγκης σε όσες/ους δεν μπορούν ή δεν θα έπρεπε να μετακινηθούν.
Αναλαμβάνουμε τη συλλογή προμηθειών από αυτούς που έχουν και θέλουν να βοηθήσουν αυτούς που δεν έχουν.