---
layout: home
title: Άμεση δράση για υγεία και αξιοπρέπεια
metaDesc: Πάρε την αλληλεγγύη στα χέρια σου
postsHeading: Τελευταία άρθρα
archiveButtonText: Δείτε όλες τις αναρτήσεις
socialImage: ""
asideText: >
  ### Γιατί ΚΡΟΠΟΤΚΙΝ;


  Ο Πέτρος Κροπότκιν (1842-1921),  αυτός ο μεγάλος αναρχικός, είναι και θα είναι πάντα επίκαιρος όσο υπάρχει ζωή στον πλανήτη.  Με την ¨Αλληλοβοήθεια¨ απέδειξε ότι αυτή είναι η καταλυτική ουσία για τη διατήρηση και την εξέλιξη όλων των μορφών ζωής και το έκανε αυτό μέσα από ενδελεχή και επιστημονική έρευνα. Σκοπός του ήταν να πείσει την κοινωνία προκειμένου να τοποθετήσει την Αλληλοβοήθεια στην κορυφή των κοινωνικών αξιών όπου με την ξεχασμένη ¨ΑΝΑΡΧΙΚΉ ΗΘΙΚΗ¨ να αποτελέσουν τους παράγοντες της αρμονίας της ανθρωπότητας. Η κοινωνία δεν έχει θεμελιωθεί πάνω στην αγάπη και στη συμπόνια αλλά πάνω στην αλληλοβοήθεια, στην οποία και οφείλει την εξέλιξή της. Η ηθική της αλληλοβοήθειας προϋποθέτει ενεργητική στάση απέναντι στον άλλον και στους άλλους. 


  Οι δύο πυλώνες της αλληλοβοήθειας, «κάνε στους άλλους αυτό που θα ήθελες να σου κάνουν σε αντίστοιχες περιπτώσεις» και «να σπέρνεις τη ζωή γύρω σου», μαρτυρούν την ενεργητικότητά της. Αυτοί οι πυλώνες σημαίνουν προστάτεψε και βοήθα τον άλλον, γιατί  αν σωθεί ο άλλος, υπάρχει ελπίδα και προοπτική.
workGroups:
  - groupName: Άμεσης αλληλεγγύης σε ευάλωτες ομάδες (τρόφιμα, φάρμακα, είδη πρώτης
      ανάγκης)
    groupInfo: >-
      - Συλλογή ειδών πρώτης ανάγκης κάθε Τετάρτη και Παρασκευή και ώρες
      18:00-20:30, στην είσοδο του Nosotros (Θεμιστοκλέους 66, Εξάρχεια)

      - Τηλέφωνο επικοινωνίας: 6907 505625
  - groupName: Τεχνικής υποστήριξης
    groupInfo: ...
  - groupName: Νομικής βοήθειας
    groupInfo: >-
      - Λειτουργία νομικής ομάδας που θα βοηθά και θα ενημερώνει σχετικά με κάθε
      ζήτημα που προκύπτει από την καραντίνα λόγω του κορονοιού, όσων αφορά
      εργασιακές σχέσεις, αστυνομική αυθαιρεσία, ενδοοικογενειακή βία και
      καταπάτηση δικαιωμάτων ιδιαίτερα ευπαθών ομάδων.

      - Επικοινωνία Δευτέρα έως Πέμπτη 17:00 έως 20:00 στο τηλέφωνο 6978538175
  - groupName: Ψυχολογικής υποστήριξης και συμβουλευτικής
    groupInfo: >-
      - Σε αυτές τις δύσκολες ημέρες που ζούμε και τις προφανείς εμπειρίες που
      βιώνουμε, πολλοί συνανθρωποι μας μπορεί κάποια στιγμή να χρειαστούν
      στήριξη. Γι'αυτό το λόγο επαγγελματίες ψυχικής υγείας παρέχουν δωρεάν
      ψυχολογική υποστήριξη για διάστημα 3 μηνών, μέσω διαδικτύου.

      - Εάν αισθανθείτε πως χρειάζεστε βοήθεια, μη διστάσετε να καλέσετε την τηλεφωνική γραμμή 6970241955. Μένουμε σπίτι, αλλά δεν μένουμε μόνοι. Είμαστε όλοι μαζί σε αυτό.
  - groupName: Δημοσιογραφίας και μετάφρασης
    groupInfo: ...
sliderImages:
  - /images/5demands_black.png
  - /images/kropotkin19_fb_cover-2-.png
  - /images/kropotkin19_fb_cover.png
  - /images/kropotkin19_fb_cover-1-.png
---
Η πανδημία του κορωνοϊού που εμφανίστηκε και μονοπωλεί την ατζέντα παγκοσμίως είναι πιθανό να καθορίσει και να μεταβάλλει στρατηγικές, πολιτικές, λόγους κυρίαρχους και αποκλίνοντες. Τα κράτη επιχειρούν να καλύψουν με επικοινωνιακά μέσα, με αυταρχισμό και ατομική ευθύνη την χρόνια απουσία συντεταγμένης ενίσχυσης της δημόσιας υγείας και της κοινωνικής μέριμνας. Οι φτωχοί, οι εκμεταλλευόμενες, οι λαοί, προσπαθούν να ανοίξουν τη σκέψη και το λόγο σχετικά με το ζήτημα της ανθρωπινότητας και της αλληλεγγύης, της αναγκαιότητας της συνύπαρξης και της οργάνωσης της αλληλοβοήθειας.

Στην Ελλάδα, η πανδημία εξελίσσεται με το δημόσιο σύστημα υγείας να είναι πλήρως απαξιωμένο, υποχρηματοδοτούμενο και υποστελεχωμένο, μετά από χρόνια μνημονίων και νεοφιλελεύθερου μονόδρομου. Σήμερα, δεν θα αφήσουμε να ξεχαστούν οι πολιτικές που απαξίωσαν το δημόσιο σύστημα υγείας. Δεν θα καλύψουν τα χειροκροτήματα αυτών που μέχρι προχθές μιλούσαν ανοιχτά για περικοπές και απολύσεις γιατρών, τις τεράστιες ευθύνες τους.

Σε αυτή τη συνθήκη, τα μέτρα αυτοπεριορισμού είναι σημαντικά για τον περιορισμό της εξάπλωσης του κορωνοϊού και την προστασία ευπαθών ομάδων. Δεν νομιμοποιούν όμως σε καμία περίπτωση τον αυταρχισμό του κράτους που αναμένουμε ότι θα κλιμακωθεί και με αφορμή τη συνθήκη θα εκταθεί, π.χ. απαγόρευση των διαδηλώσεων, κα. Ξέρουμε πολύ καλά πως οι κυρίαρχοι θα χρησιμοποιήσουν κυνικά την πανδημία για να επιβάλουν απαγορεύσεις, κατάργηση δικαιωμάτων, επιβολή χειρότερων εργασιακών σχέσεων και μισθών.

Αυτές τις δύσκολες μέρες καλούμαστε να σηκώσουμε το βάρος της ευθύνης απέναντι στους εαυτούς μας και στους γύρω μας, δημιουργώντας δικές μας δομές και δίκτυα αλληλεγγύης και αλληλοβοήθειας. Αυτά τα δίκτυα και οι δομές πρέπει να μετατραπούν σε ζωντανούς φορείς αντίστασης παίρνοντας καταρχάς την υγεία στα χέρια μας ως συνειδητή επιλογή αλληλοπροστασίας και συνάμα στήριξης των υγειονομικών δομών καθώς και των δομών ψυχικής υγείας και κοινωνικής πρόνοιας, από τις καθαρίστριες μέχρι τους γιατρούς που προσπαθούν να σώσουν ό,τι μπορεί να σωθεί από το ετοιμόρροπο δημόσιο σύστημα υγείας.

Ταυτόχρονα υψώνουμε το ανάστημα της αξιοπρέπειάς μας απέναντι στις άμεσες κοινωνικές ανάγκες που προκύπτουν από την πανδημία και πλήττουν πιο άμεσα τους πλέον αδύναμους. Κανένα κράτος και καμία αγορά δεν μπορούν να υποκαταστήσουν το δώρο της κοινωνικής αλληλεγγύης και αλληλοβοήθειας και εδώ ακριβώς βρίσκεται η ρίζα του πολέμου που εκτυλίσσεται μπρος στα μάτια μας.

Ο φόβος, στο οποίο επενδύουν, τόσο το κράτος, με στρατιωτικά διατάγματα, όσο και η αγορά, με την εκτίναξη των ειδών προσωπικής υγιεινής στα ύψη, μπορεί να νικηθεί με μικρές πράξεις κοινωνικής προσφοράς, συλλογικότητα και ζεστασιά. Ο κόσμος του αγώνα πρέπει να σταθεί στο ύψος των περιστάσεων.
