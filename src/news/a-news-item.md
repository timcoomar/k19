---
title: Ομάδα Αλληλοβοήθειας KROPOTKIN-19
date: 2020-04-09T17:42:40.817Z
---
Την Τετάρτη 8 Απρίλη 2020, μέσα στη μαυρίλα του περιορισμού και της κρατικής βιοπολιτικής, η αλληλεγγύη, η αυτοοργάνωση και η αμοιβαιότητα ΝΙΚΗΣΑΝ.

Η Ομάδα Αλληλοβοήθειας KROPOTKIN-19 του Nosotros μέσα σε λίγες ώρες συγκέντρωσε πλήθος προσφορών σε είδη υγιεινής, τροφίμων και πρώτης ανάγκης, τα οποία απολυμάνθηκαν και παραδόθηκαν σε δομές (Κοινωνική Κουζίνα "Ο Άλλος 'Ανθρωπος", Αλλοδαπών στη Πέτρου Ράλλη) και άτομα σε ανάγκη.

Ο Ε.Κ.Χ. Nosotros πρώτα από όλα εκφράζει ένα μεγάλο ΕΥΧΑΡΙΣΤΩ στον κόσμο που έσπευσε να συνεισφέρει. Αποδείχθηκε πως ακόμα και μέσα στις πιο σκοτεινές εποχές ορθώνεται η συλλογική συνείδηση και προοδεύει ο άνθρωπος ως κοινωνικό όν αλλά και ως μέλος μίας ενεργής κοινότητας ελεύθερων, ευθυτενών και αυτόνομων υπάρξεων.

ΜΟΝΟ Η ΚΟΙΝΩΝΙΑ ΜΠΟΡΕΙ ΝΑ ΣΩΣΕΙ ΤΟΝ ΑΝΘΡΩΠΟ

Οι δράσεις της ομάδας KROPOTKIN-19 θα συνεχιστούν.

Όσοι επιθυμούν να προσφέρουν ή και όσοι έχουν ανάγκη, μπορούν πάντα να έρχονται σε επικοινωνία με το τηλέφωνο 690 7505 625

Ελεύθερος Κοινωνικός Χώρος Nosotros.