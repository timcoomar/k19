---
layout: layouts/post.njk
title: Ενημέρωση από Ιταλία
socialImage: /images/italy.jpg
date: 2020-04-23T18:43:19.734Z
---
(μτφρ. Κ.Π. - αντιγραφή από [Covid-19: Αλληλεγγύη Θεσσαλονίκης](https://www.facebook.com/notes/covid-19-%CE%B1%CE%BB%CE%BB%CE%B7%CE%BB%CE%B5%CE%B3%CE%B3%CF%8D%CE%B7-%CE%B8%CE%B5%CF%83%CF%83%CE%B1%CE%BB%CE%BF%CE%BD%CE%AF%CE%BA%CE%B7%CF%82/%CE%B5%CE%BD%CE%B7%CE%BC%CE%AD%CF%81%CF%89%CF%83%CE%B7-%CE%B1%CF%80%CF%8C-%CE%B9%CF%84%CE%B1%CE%BB%CE%AF%CE%B1/128109448829127/), πηγή: [https://www.infoaut.org/](https://www.infoaut.org/?fbclid=IwAR1diWBtMQ3fZWDCcQtioJfkGcbq-yWAet3_hrOMD3vJYot74GqnyLuW02g))

Από την Κατάνια στη Νάπολι, από το Μπάρι στο Παλέρμο, ο Ιταλικός Νότος προσλαμβάνει όλο και περισσότερο τη χροιά μιας μπαρουταποθήκης έτοιμης να εκραγεί. Πολλαπλασιάζονται οι απόπειρες απαλλοτρίωσης σε σούπερ μάρκετ, εξαπλώνονται με ενθαρρυντική ταχύτητα εμβρυικές μορφές οργάνωσης προς αυτή την κατεύθυνση, ακόμη και νταλίκες με τρόφιμα έγιναν αντικείμενα ρεσάλτου στην Πούλια.

Η αίσθηση είναι ότι και οι τίτλοι των, περισσότερο ή λιγότερο, ‘προοδευτικών΄ εφημερίδων της πολιτικής κοινωνίας, αυτή τη φορά εκφράζουν μια άποψη που συνάδει με την πραγματικότητα αφού παρατηρούν ανήσυχες, πως ο κοινωνικός φόβος μετατρέπεται σε οργή. Και αυτή η εντύπωση ενισχύεται περαιτέρω από την επανεμφάνιση στις εθνικές εφημερίδες των συνηθισμένων γαβγισμάτων τους περί μαφίας. Ενώπιον του κοινωνικού και πολιτικού πλεονάσματος του Νότου στο επίπεδο της διέγερσης και επιθυμίας σε σχέση με το υπόλοιπο της χώρας, ανασύρουν τη μαγική λεξούλα (περί μαφίας) και ισοπεδώνουν την πολιτική αφήγηση και ανάλυση, μεταφέροντάς την στο παρασκήνιο μιας μυθοπλασίας πρώτης προβολής. Το περί μαφίας είναι η καραμέλα για ιθαγενείς, που από τη μια μεριά ποινικοποιεί το θυμό αυτών που χθες ζορίζονταν και δεν έφταναν στο τέλος του μήνα, πόσο μάλλον σήμερα στο τέλος της καραντίνας και από την άλλη καλεί όλους και όλες να στριμωχτούν στη σειρά για την υπεράσπιση του κράτους. Όμως γίνεται αμέσως εμφανές πως ο κόσμος της κορυφής του οργανωμένου εγκλήματος και τα επεισόδια στα σούπερ μάρκετ τρέχουν σε διαφορετικές πίστες, ξένες μεταξύ τους. Αυτά τα γεγονότα, μαζί με μια γενική εντατικοποίηση συμπεριφορών διάχυτης ανομίας, τεκμηριώνουν ότι η ‘φούσκα έτοιμη να εκραγεί’ είναι στη πραγματικότητα σύγκρουση που ήδη έσκασε.

Απέναντι σε αυτά τα φαινόμενα το κράτος οχυρώνεται αμυντικά, ανεμίζοντας μπαμπούλες εννοιολογικούς και αφηγηματικούς και κυρίως ενισχύοντας τα διαθέσιμα μέσα φυσικού ελέγχου. Δυνάμεις επιβολής της τάξης που φρουρούν τα σούπερ μάρκετ, μπάτσοι που ελέγχουν διαδρόμους στα νοσοκομεία, ειδικές αστυνομικές υπηρεσίες στα ίχνη ‘τσακαλιών της κοινωνικής οργής’ που στο web ρίχνουν βενζίνη στη φωτιά. Φυσικά η πραγματικότητα μιλάει σε γλώσσα τελείως διαφορετική και αφηγείται ότι ένα ευρύτατο τμήμα του πληθυσμού του Νότου ήταν αποκλεισμένο από τους μηχανισμούς κρατικής προστασίας. Και από τα συστήματα ενός κάποιου walfare περιέπιπτε στο mare magnum της μαύρης και γκρίζας εργασίας. Η κατάσταση έκτακτης ανάγκης με τον covid-19 αποκάλυψε και ανέδειξε όλες τις ρωγμές που τώρα πλέον γίνονται χάσματα. Η πολυδιαφημισμένη οικονομική βοήθεια δεν έρχεται, η εγγραφή στο ταμείο ανεργίας είναι μια υπόσχεση που δεν συνάδει με την πραγματικότητα, η επέκταση του εισοδήματος της ιθαγένειας ή η παροχή εισοδήματος καραντίνας προκύπτει ότι είναι μια οφθαλμαπάτη. Η ψευδαίσθηση για ένα κράτος δικαίου ικανού να προστατεύει και να ξανά ρυθμιστεί κοινωνικά, θρυμματίζεται με την ίδια ταχύτητα με την οποία οι μονάδες εντατικής θεραπείας τίθενται σε κορεσμό. Με ευκολία διαπιστώνονται δύο δεδομένα. Ο κοινωνικός φόβος δεν μετασχηματίζεται σε πόλεμο μεταξύ φτωχών αλλά καθετοποιείται αυθορμήτως ως οργή προς τους πάνω. Όμως οι επικρίσεις προς την κυβέρνηση είναι σπάνιες όπως και η μαζική έκφραση διαφωνίας που εν δυνάμει θα μετασχηματίζεται σε εκλογική δύναμη της αντιπολίτευσης. Αντιθέτως αναδύεται το σούπερ μάρκετ ως προνομιακός χώρος σύγκρουσης, ως ο στρατηγικός χώρος για την επίλυση υλικά και υλιστικά των αναγκών τους.

Την τελευταία δεκαετία η συμπεριφορά που ερμήνευε τις υπεραγορές και τα εμπορικά κέντρα ως μη τόπους, εξελίχθηκε μέχρι την υπόθεση ότι αυτά ίσως είναι οι μοναδικοί και οι πραγματικοί τόποι της σύγχρονης εποχής στη Δύση. Και αυτό, κατά μείζονα λόγο σε μια συγκυρία που οι μακριές ουρές για τα ψώνια είναι η μοναδική στιγμή ανθρώπινης επαφής μέσα στην απομόνωση και την καραντίνα. Τα πιο λαμπερά επεισόδια απαλλοτριώσεων, οι πρακτικές αλληλεγγύης όπως το ‘σταματημένο καρότσι’ και ακόμη πιο απλά οι κουβεντούλες στις ουρές, αντιπροσωπεύουν διασυνδεδεμένες πτυχές μιας ενιαίας τάσης. Την διάχυση και την προοδευτική ενδυνάμωση ενός είδους εμβρυικής κοινότητας που δοκιμάζει αυθόρμητα να οργανωθεί για να ικανοποιήσει τις ανάγκες της, από την υλικότητα των πακέτων με τα μακαρόνια μέχρι την αναγκαιότητα ενός φιλικού βλέμματος. Μια πιθανή δύναμη, βεβαίως υπό κατασκευή, που όμως προκαλεί ήδη τρόμο. Και εάν ο φόβος είναι ένα εξαιρετικό εργαλείο κοινωνικού ελέγχου χαμηλού κόστους, είναι ενδιαφέρον να σημειώσουμε, με πιο τρόπο τα φαντάσματα που ζωντανεύουν το αφήγημα της εξουσίας, θα μπορέσουν ξανά να υπεισέλθουν στο κοινωνικό πεδίο. Η εξίσωση δεν λύνεται εύκολα. Η συνομοσπονδία των βιομηχάνων δαιμονολογεί για τις απεργίες, ο Conte ψάχνει τις ισορροπίες μεταξύ της οικονομικής ύφεσης και των αναγκών στην υγεία, οι ενημερώσεις των κρατικών υπηρεσιών εκθέτουν τους κινδύνους εξεγέρσεων και ταραχών στο Νότο. Και πίσω από την ανάφλεξη των συρράξεων και στη σκιά του φόβου του ταξικού εχθρού, το τέλος της παραγωγής, των προϊόντων και της ειρήνης.

(μτφρ. Κ.Π. - αντιγραφή από [Covid-19: Αλληλεγγύη Θεσσαλονίκης](https://www.facebook.com/notes/covid-19-%CE%B1%CE%BB%CE%BB%CE%B7%CE%BB%CE%B5%CE%B3%CE%B3%CF%8D%CE%B7-%CE%B8%CE%B5%CF%83%CF%83%CE%B1%CE%BB%CE%BF%CE%BD%CE%AF%CE%BA%CE%B7%CF%82/%CE%B5%CE%BD%CE%B7%CE%BC%CE%AD%CF%81%CF%89%CF%83%CE%B7-%CE%B1%CF%80%CF%8C-%CE%B9%CF%84%CE%B1%CE%BB%CE%AF%CE%B1/128109448829127/), πηγή: [https://www.infoaut.org/](https://www.infoaut.org/?fbclid=IwAR1diWBtMQ3fZWDCcQtioJfkGcbq-yWAet3_hrOMD3vJYot74GqnyLuW02g))