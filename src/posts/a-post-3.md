---
title: Η αλληλοβοήθεια ενάντια στην πανδημία του νεοφιλελευθερισμού
date: 2020-04-11T18:25:33.682Z
---
Η πανδημία ( σύμφωνα με τον Παγκόσμιο Οργανισμό Υγείας) καλπάζει και στη χώρα μας, ενώ ταυτόχρονα το ελληνικό κράτος το μόνο που έχει να παρουσιάσει έως τώρα στον τομέα της αντιμετώπισης του φαινομένου, είναι μία σειρά από απαγορεύσεις ξεκινώντας από το κλείσιμο σχολείων, Παν/μίων, χώρων εργασίας, καταστημάτων εστίασης και γενικά όπου πραγματώνεται κάποια μορφή επικοινωνίας και κοινωνικοποίησης (ενώ ταυτόχρονα όντως υπάρχει ο κίνδυνος μετάδοσης του ιού).

Το κράτος ιστορικά απέναντι σε κάθε μορφή φαινομένου διάχυτης καταστροφής και θανάσιμου κινδύνου που δεν οφείλεται στην εθνικιστική, μιλιταριστική του αποστολή (όπως σε ένα πόλεμο), το μόνο που δύναται να επιβάλλει είναι την εντατικοποίηση της καταστολής. Άλλωστε σε αυτόν τον τομέα έχει αποκτήσει ειδίκευση όπως και στην άσκηση ελέγχου, επιρροής και επιβολής συμπεριφορών υποταγής καθώς και στη διαμόρφωση μίας “συγκεκριμένης” αντίληψης για την πραγματικότητα ελέγχοντας τα Μέσα Μαζικής Επικοινωνίας και τους επικεφαλείς των επιστημονικών ιδρυμάτων.

Μέσα σε αυτές τις συνθήκες όπου ο Κορονοϊός διασπείρεται με ρυθμούς γεωμετρικής προόδου (έως τώρα) ενώ το κράτος παγιδεύει την κοινωνία σε μορφές αρνητικής εξατομίκευσης καλώντας τους πολίτες απλά να παραμείνουν στα σπίτια τους, αποφασίσαμε να αναβάλουμε τις εκδηλώσεις που ήταν προγραμματισμένες για τις μέρες αυτές.

Εκείνο που προέχει είναι :

να αντιμετωπίσουμε το ΦΟΒΟ με (την) ΥΠΕΥΘΥΝΟΤΗΤΑ.

Τα μυαλά και οι καρδιές μας είναι σε όσους-ες-@ βρίσκονται στα κολαστήρια των φυλακών, τα κλειστά κέντρα κράτησης μεταναστών και σε όλες τις δομές που το κράτος στιβάζει ανθρώπινα όντα απογυμνωμένα από δικαιώματα στην υγειονομική περίθαλψη, αποκλεισμένα και στερημένα από ανθρωπιά. Ολες αυτές οι δομές είναι Υγειονομικές βόμβες και η μόνη λύση είναι να ανοίξουν οι δομές και με ιατρικό έλεγχο να ενταχθούν οι μετανάστες αναλογικά στη χώρα. ΧΩΡΟΣ ΥΠΑΡΧΕΙ !

Στα σώματα ασφαλείας, τους Λιμενικούς και το ιατρικό προσωπικό ήδη άρχισαν να εμφανίζονται τα πρώτα δείγματα μόλυνσης και επέκτασης των κρουσμάτων της πανδημίας. Όπως συμβαίνει ιστορικά από αιώνες, το κράτος εξειδικευμένο στην καταστολή αδυνατεί να αντιμετωπίσει φαινόμενα που διαχέονται με τη μορφή πανδημιών, με αποτέλεσμα την κατάρρευση των δομών και της γραφειοκρατίας πάνω στην οποία στηρίζει την επιβολή της γενικευμένης καταστολής και του ελέγχου.

Πριν από μερικές εβδομάδες γράφαμε σε μία τοποθέτηση για την κρίση στα νησιά Χίος και Λέσβος :

“ ... Η εμπειρία της Γαλλίας και η ήττα του Μακρόν στο συνταξιοδοτικό με την διαδικασία της γενικευμένης ΑΝΤΙΣΤΑΣΗΣ να επεκτείνεται στις εργατικές διεκδικήσεις, τα συνδικάτα των εργαζομένων στα ΜΜΜ και στη νεολαία (ειδικά των γυμνασίων - λυκείων) και την όσμωση του κινήματος των ΚΙΤΡΙΝΩΝ ΓΙΛΕΚΩΝ με ευρύτερα τμήματα της κοινωνίας, έχει προκαλέσε σοβαρή ανησυχία ώστε να είναι πιθανή η απόπειρα εκμετάλλευσης πανδημιών, εθνικών κινδύνων ( μετά τη Χούντα είχε γίνει κάτι ανάλογο) και κάθε άλλης αφορμής για την επίκληση κατάστασης ΕΚΤΑΚΤΗΣ ΑΝΑΓΚΗΣ ώστε να δικαιολογούνται μέτρα απαγόρευσης συναθροίσεων, διαδηλώσεων, εκδηλώσεων κλπ. Είναι μάλλον σίγουρο πως τουλάχιστον κάποιοι από τους φανατικούς νεοφιλελεύθερους συμβούλους του Μητσοτάκη θα αναζητούν τη λύση σε αυτή την κατεύθυνση.

ΛΙΝΚ :[https://www.facebook.com/watch/?v=649624459189805&notif_id=1582846907232663&notif_t=watch_follower_video](https://www.facebook.com/cerveauxnondisponibles/videos/649624459189805/?fref=mentions&__xts__%5B0%5D=68.ARDj-nTVZ0tToBE6htDZtbuYX-4LfnUHS27aZJZvJA2-FzEHdyd5BdTQwby7CCsbASCmvufgYMBkO9QBXDazvpBDS6xBW58eSn2aWNoJJxlj1tIh9qzdr9TdQrLHyAXRM66q_DLOb8CRwI7V-C1CdyNkCBW1WpKBGqL1hzux66tShONi4xw7VcCePZFOuL5Q-_F66zQ94UHvggFH---lc4FT96esyAU29kIAoXU8YVnuD2svFY4UaMZeeb0vURPhKuKCZU7ulWHZLRUaMFa5jhpttuj80Qz_8k8nG38LLp6hNlk9QHv1Lme2ZVZYgf5bE85tQgVShom9oA6O3Tzgussw6Q&__tn__=K-R)… “

Είναι αναγκαίο ΑΜΕΣΑ να ανοίξουν τα άδεια σπίτια σε όλη τη χώρα και να δημιουργηθούν δομές ώστε παράλληλα με τον υγειονομικό έλεγχο να αποφευχθεί η επερχόμενη έκρηξη των “υγειονομικών βομβών” στα κολαστήρια των κλειστών κέντρων κράτησης.

Πρέπει να αντιμετωπιστεί η μόλυνση της κοινωνίας από την ακροδεξιά ρητορική του μίσους και η διάχυση της Πανδημίας με δομές ΑΛΛΗΛΟΒΟΗΘΕΙΑΣ.

Ο Ελεύθερος Κοινωνικός Χώρος Nosotros καλει τους σφους, φίλους, αλληλέγγυους καθώς και τους απλούς γείτονες, στη δημιουργία και οργάνωση Ομάδων Αλληλοβοήθειας.

Με κάθε τρόπο να προτάξουμε τη δημιουργικότητα, την οριζόντια αυτοοργάνωση την ΑΛΛΗΛΟΒΟΗΘΕΙΑ και την ΑΜΟΙΒΑΙΟΤΗΤΑ.

Σκοπός μας δεν είναι να αντικαταστήσουμε το Κράτος αλλά να προτάξουμε τη λειτουργία της κοινότητας ενάντια στην εξατομικευμένη πορεία πρός το θάνατο. Φυσικά τηρώντας όλα τα απαραίτητα μέτρα πρόληψης και προστασίας για την απομάκρυνση της διάδοσης του ιού.

Αυτή είναι η ενεργητική στάση που θα υψώσει οδοφράγματα ενάντια στην Νεοφιλελεύθερη Βαρβαρότητα και το καθεστώς εξαίρεσης εκείνων που δεν έχουν πρόσβαση σε πολυτελείς δομές ιδιωτικής περίθαλψης

Πρέπει να αποφύγουμε να απομονωθούμε κοινωνικά και

“να περιμένουμε το θάνατο πίσω από μία οθόνη” …

Η Πανδημία μπορεί να αντιμετωπιστεί με ορθολογικές, ιατρικές συμβουλές και πληροφόρηση.

ΝΑ ΣΥΝΤΟΝΙΣΟΥΜΕ ΚΑΙ ΝΑ ΣΥΝΤΟΝΙΣΤΟΥΜΕ ΣΕ ΕΠΙΠΕΔΟ ΚΤΙΡΙΟΥ και ΓΕΙΤΟΝΙΑΣ

ως και ένα δίκτυο Πόλεων.

ΟΧΙ στην ΑΠΟΜΟΝΩΣΗ …

ΤΟ ΚΑΛΥΤΕΡΟ ΦΑΡΜΑΚΟ ΣΤΗΝ ΠΑΝΔΗΜΙΑ ΕΙΝΑΙ :

Η ΑΜΟΙΒΑΙΟΤΗΤΑ και οι Ομαδες Αλληλοβοήθειας.

ΟΧΙ στην ΕΞΑΤΟΜΙΚΕΥΜΕΝΗ ΠΟΡΕΙΑ προς το ΘΑΝΑΤΟ.

ΕΚΧ. Nosotros

ΥΓ. Στη Σελίδα μας στο FACEBOOK αλλά και με τρικάκια,αφίσες και προκηρύξεις θα ενημερώσουμε τη γειτονιά για τους τρόπους οργάνωσης των Ομάδων Αλληλοβοήθειας και τη δικτύωση Αμοιβαιότητας.

Ο ΕΚΧ. Nosotros προτείνει μία οριζόντια, ανοικτή, αυτοοργανωμένη θέσμιση ομάδων Αλληλοβοήθειας, εκείνο που προέχει είναι η άμεση κινητοποίηση με βάση την ΕΝΟΤΗΤΑ ΣΤΗ ΔΡΑΣΗ.